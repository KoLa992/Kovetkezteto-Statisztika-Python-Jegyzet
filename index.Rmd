--- 
title: "Következtető Statisztika Python Jegyzet"
author: "Kovács László"
date: "`r Sys.Date()`"
site: bookdown::bookdown_site
documentclass: book
bibliography: [book.bib, packages.bib]
url: https://kola992.github.io/Kovetkezteto-Statisztika-Python-Jegyzet/
# cover-image: path to the social sharing image like images/cover.jpg
description: |
  Lecture notes on BSc level Inferential Statistics in bookdown format.
  Mainly for Business Information Systems BSc students at Corvinus University of Budapest.
link-citations: yes
github-repo: KoLa992/Kovetkezteto-Statisztika-Python-Jegyzet
---

# Előhang

**!!!FRISSÍTENI szükséges a teljes jegyzethez!**

Ez a jegyzet hivatalosan a Budapesti Corvinus Egyetem gazdaságinformatikus hallgatóinak készült abból a célból, hogy a Statisztika II. tárgy sikeres abszolválásához szükséges Python programnyelvi elemek felelevenítésre kerüljenek.

Viszont, a jegyzet előkészítése során arra jutottam, hogy egy kicsit általánosabb célú anyagot szeretnék készíteni: egy **olyan bevezető jegyzetet a Python nyelvhez**, ami kimondottan a **statisztikai és adatelemzési feladatok elvégzéséhez szükséges elemeit és kiegészítő csomagjait mutatja be** teljesen kezdő szinten, minden **programozási előismeret feltételezése nélkül**.

Ebből adódóan szeretném kicsit tételesen összefoglalni, hogy mire számíthat az olvasó a jegyzetben. Nem szeretek zsákba macskát árulni, így szeretném már előre letisztázni, hogy ez az anyag mivel foglalkozik a Python nyelven belül, és ami talán még fontosabb, hogy mivel *nem*.

A jegyzet **bemutatja**:

* A Python nyelv legalapvetőbb utasításait és elemeit.
* A Python nyelv statisztikai-adatelemzési feladatok megoldására könnyen használható adatszerkezeteit (`numpy` és `pandas` csomagok).
* A Python nyelv legalapvetőbb adatvizualizációs képességeit a `matplotlib` csomagon keresztül.
* Egy egyszerűbb, leíró statisztikai és *nem* modellezési célú adatelemzési folyamatban felmerülő leggyakoribb adatminőségi problémák azonosítási és megoldási módjait Python nyelven
* A *Spyder* fejlesztőkörnyezet működését és lehetőségeit adatelemzési feladatok megoldása során.

A jegyzetnek **nem célja**:

* Teljes körű áttekintést adni a Python nyelv elemeiről és adatszerkezeteiről. A Pythont végig csak *szkriptnyelvként* használjuk, nem pedig általános célú programnyelvként.
* A Python minden lehetséges fejlesztőkörnyeztetét (Jupyter Notebook, Visual Studio Code, replit.com, stb.) bemutatni.
* A `numpy`, `pandas` és `matplotlib` csomagok teljeskörű működéséről. Csak az alapvető leíró statisztikai és adatkezelési funkciókat tekintjük át.
* Teljes körű bemutatót adni a Python képességeiről az adatminőségi kihívások azonosítsa és kezelése területén. Tényleg csak a legalapvetőbb és leggyakrabban előforduló problémákat tekintjük át, a legegyszerűbb kezelési módokkal.
* A Python képességeinek áttekintése a következtető statisztika és a statisztikai modellezés vagy éppen gépi tanulás területén (`statmodels`, `sklearn`, `tensorflow`, stb. csomagok)

Ezen kívül a jegyzet **feltételez némi leíró statisztikai előismeretet**. Konkrétan a következő fogalmak ismeretét veszem adottnak:

* ismérv és azok mérési skálái
* átlag, szórás
* medián és egyéb kvantilisek
* hisztogram, doboz ábra
* eloszlások alakja
* korreláció és pontdiagram

**Ha** egy lelkes **gazdaságinformatikus hallgató forgatja a jegyzetet**, aki a *Programozás alapjai* tárgyban a Python nyelv és a `pandas` data frame-k alapjait már tökéletesen elsajátította biztosan sok "uncsi" részt fog találni a jegyzetben. Számára **leginkább csak a 8-13. fejezetek gyors átprögetését ajánlom**, hogy a statisztikai számítások elvégzéséhez és a statisztikai adattáblák kezeléséhez szükséges Python megoldásokat felelevenítse.<br>
Ugyanakkor fontos megjegyezenem, hogy a **Statisztika II. tárgy tanóráin a jelen jegyzetben szereplő tudást ismertnek feltételezzük, és nem fogunk rá külön kitérni az oktatás során!!** Szóval, ha valaki **egy kicsit is bizonytalan a Python ismereteiben, azért olvassa át ezt az ismétlő jegyzetet, és ha bármi nem világos, KÉRDEZZEN!!**